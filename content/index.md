---
date: 2018-09-09T12:48:28+02:00
layout: single
---

**LETS reclaim LETS** is een promotie-actie voor het LETSysteem en tevens een protestactie gericht tegen _LETS Vlaanderen vzw_ die volstrekt foute informatie omtrent LETS verspreidt. Namelijk, deze organisatie doet al jaren alsof LETS een soort van _Tijdsbank_ is. LETS en Tijdsbanken zijn beide concepten van gemeenschapsmunten die wel overeenkomsten vertonen maar die ook heel verschillend zijn.

## LETS is voor alledaags gebruik in de bestaande economie.

LETS* werd in 1982-1983 ontworpen in Canada door Michael Linton. Hij beoogde dat het LETSysteem voor iedereen toegankelijk is. En dat het voor alledaagse kleine geld-transacties ingezet kan worden. LETS is "street money" zoals hij het zelf noemt[]. Daarom dat de maateenheid van LETS-geld gelijk is aan die van het nationale geld. Dat is immers de maat-eenheid waarin mensen denken en handelen in het leven van alledag. En één op één pariteit laat eveneens gemakkelijke integratie toe van het LETSysteem met het bedrijfsleven. ![Geld](images/note_1.jpg#float-right) Gecombineerde betalingen in euro en LETS-euro zijn zo mogelijk. Het procentuele aandeel in LETS-euro vormt dan een toegevoegde component in de marktwerking.[*] Hierover zou inzake het  LETSysteem geen misverstand mogen bestaan. Vanaf het begin heeft Michael Linton het concept van LETS helder uiteengezet in verschijnende publicaties[*][*] en in 1994 schreef hij de definitieve gids "The LETSystem Design Manual".

## LETS Vlaanderen vzw negeert

_LETS Vlaanderen vzw_, sinds enige jaren door de Vlaamse Overheid gesubsidieerd, een organisatie die zichzelf in de media benoemd als "expertisenetwerk inzake LETS", negeert echter volledig het werk van Michael Linton. De organisatie stelt namelijk sinds jaar en dag dat LETS een soort van Tijdsbank zou zijn. Transacties in een Tijdsbank worden uitgedrukt in uren en minuten dienst die iemand verleend heeft aan een ander. Maar zulke tijds-transacties kan je niet (gemakkelijk) integreren met het bedrijfsleven of aangeven bij de fiscus. ![uurwerk](images/clock.jpg#float) Bij Tijdsbanken stelt men gewoonlijk dan ook dat zij enkel bedoeld zijn voor niet-professionele uitwisselingen en slechts die handel waarop geen belasting verschuldigd is. Tijdsbanken zijn zo vrije tijdssystemen die los staan van de gewone economie. Dat is wat _LETS Vlaanderen vzw_ beweert over LETS; dat het volledig staat buiten de conventionele economie. Tekenend is dat _LETS Vlaanderen vzw_ op haar website wel "The Time Dollar how-to Manual"[*], een gids over Tijdsbanken volgens Edgar Kahn plaatst, maar niet "The LETSystem Design Manual"[*], het standaardwerk van Michael Linton over het LETSysteem. _LETS Vlaanderen vzw_ negeert het werk van Michael Linton.

## Ideologisch neutraal

De jarenlange foutieve promotie van LETS in Vlaanderen heeft er toe geleid dat er ondertussen een 40-tal groepen zijn die zich LETS noemen, maar het feitelijk niet zijn. Veel van die groepen zijn opgericht met hulp van _LETS Vlaanderen vzw_ en alle voeren momenteel hetzelfde Tijdsbank-discours en praktijk. We komen vaak de volgende absurde uitspraken tegen [willekeurig gekozen]:

> * "In LETS-land zijn Euro's niet van tel." (website LETS Gent vzw, uit de "tien geboden van LETS")
> * "En bedenk ook, LETS'ers zijn hobbyisten, geen professionals onder elkaar." (idem)
> * "Binnen Lets is geld taboe. We waarderen elkaar met vlasbloemen (naam van interne tijdsmunt), niet met euro's." (website LETS Leie)
> * "Alle arbeid is gelijkwaardig." (idem)
> * "Een LETS-eenheid geeft aan hoeveel tijd er in een ruildienst wordt geïnvesteerd: de LETS-groep spreekt af hoeveel LETS-eenheden overeenkomen met één uur." (het LETS starterspakket, uitgave LETS Vlaanderen vzw, met steun van Delhaize fonds)
> * "Binnen het LETS-netwerk worden diensten en goederen uitgewisseld. Deze diensten en goederen worden vergoed in een systeem met een complementaire munteenheid, gebaseerd op tijd." (Uit het LETS-Charter dat LETS Vlaanderen in aanwezigheid van minister van cultuur Sven Gatz in november 2016 presenteerde)

![Bedenkelijk](images/confused.jpg#float-right)
LETS staat helemaal niet voor zulke ideologie. Het LETSysteem bepaalt niet van bovenaf wat iemands tijd waard is, het is aan de partijen onderling om prijzen overeen te komen. [*]Het kan natuurlijk dat een gemeenschap bepaalde regels hanteert voor vergoedingen. Maar dat zijn bepalingen van een bepaalde gemeenschap, niet van het LETS-concept op zich.

Het LETSysteem is ideologisch zo neutraal mogelijk, opdat het toegankelijk zou zijn voor iedereen en elke gemeenschap. Eender welke gemeenschap[*] met eender welke ideologie of doel die nut ziet in extra LETS-geld kan het systeem ongehinderd in vrijheid toepassen.[*][*]

_LETS Vlaanderen vzw_ is het daarmee niet eens en legt de bepalingen op aan gemeenschappen. Volgens hun "LETS-Charter" mogen enkel gemeenschappen die iedereen toelaten zich LETS noemen. Dat is fout. Het LETS concept legt geen enkele bepaling op hoe of op welke basis een gemeenschap samengesteld moet zijn.

Net kwetsbare gemeenschappen kunnen het meeste baat hebben met het opereren van een LETS voor het verwezelijken van hun doelen. Denk bijvoorbeeld aan een vrouwenbeweging, een holebi-rechten beweging enz. Als zij moeten opgenomen moeten worden in een algemene gemeenschap met democratisch bestuur zoals _LETS Vlaanderen vzw_ het stelt (), zal de specifieke stem, focus of doel verloren gaan.

The LETSystem Design Manual adviseert om LETS _licht_ te houden en stelt dat een democratisch bestuur _te zwaar_ is voor een LETS. Belangrijk hier op te merken is dat LETS geen exclusief recht is. Het maken van wetten van een land die elke burger dient na te leven is een exclusief recht. Het opereren van een LETS is dat niet. De basisregels van LETS zijn reeds een vrijheid-garantie: er is nooit enige verplichting voor de deelnemers en elk mens of gemeenschap kan vrij een LETS opstarten.

Het LETSysteem bemoeit zich ook niet met wat mensen of partijen onderling doen. Net zoals een gewone bank transacties registreert maar zich niet met de achterliggende daden van haar klanten bemoeit. (Maar dezelfde opmerking geldt hier: bepaalde gemeenschappen kunnen bepaalde regels hanteren. Maar dat maakt niet deel uit van het LETS-concept op zich) Dus het volgende is fout:

> * "Transacties die een mogelijk risico inhouden, horen niet in het LETS-systeem: dakwerken, werken op stellingen, grote afbraakwerken, handelingen met open vuren en dergelijke." (het LETS starterspakket, LETS Vlaanderen vzw).

Buiten toegankelijkheid, draagt neutraliteit bij aan een professionele uitstraling. Professionaliteit is voor een LETSysteem een vereiste[*cost of service]. Daar waar Tijdsbanken op vrijwilligerswerk draaien, wordt een LETSysteem professioneel beheerd met betaalde kracht en bekostigt door het LETSysteem zelf. Bij systemen die door vrijwilligers geopereerd worden zal er in het algemeen meer neiging zijn tot ideologie.

Samengevat, het LETSysteem bepaalt NIET

* de prijzen die partijen moeten hanteren.
* hoe gemeenschappen samengesteld moeten zijn.
* welke activiteiten wel en niet zijn toegestaan.
* de vorm van het bestuur.

## Protestactie motivatie

* Komaf maken met foute beeldvorming over LETS
* Het verschil duidelijk maken met andere systemen.


Het wereldje van gemeenschapsmunters is bevolkt met nogal wat acteurs die hun helderheid opzijzetten of werkelijkheidszin opzijzetten door ideologisch bevlogenheid en somtijds uit opportunisme zo is mijn ervaring. Temidden van het tumult schittert het LETSysteem door haar eenvoud en pragmatische aanpak. De ernstige economische situatie destijds noopte tot een praktisch en begrijpelijk systeem. Daarom kreeg het in de jaren negentig wereldwijd veel belangstelling en het geldt nog steeds

Het LETSysteem is een eenzaam krachtig in haar eenvoud in het wereldje van gemeenschapsmunten.

### Doel

- Bekendheid geven aan het echte LETSysteem.
- Het verschil blootleggen met andere systemen.
- Desinformatie aanklagen, mensen en instanties wijzen op hun verantwoordelijkheid.

### Acties

- Deze website
- verassingsacties (ik kan er niet meer over prijsgeven, sorry).
- Een nieuw Charter voor LETS lanceren waarin simpelweg wordt gesteld:

"Het oude LETS Charter is ongeldig."
(Het betreft hier het zogenoemd "LETS Charter" dat LETS Vlaanderen vzw in november 2016 in bijzijn van minister Sven Gatz lanceerde.)

Redenen:
1) LETS Vlaanderen vzw is niet gemachtigd om te bepalen wat LETS is. LETS is een concept dat los staat van deze organisatie en dat door iemand anders werd ontworpen, beschreven en bekend gemaakt.
2) In het oude LETS Charter staan allerlei zaken die niets met LETS te maken hebben (zoals: LETS is gebaseerd op tijd).

Lancering van het nieuwe Charter kan gepaard gaan met visueel interessante (voor de camera's) vernietiging van het oude Charter. Voorstellen hiervoor zijn welkom en weest allen uitgenodigd om te komen tekenen.
Noot voor de toekomst: het is onnodig om nog verder Charters te lanceren. Om te weten wat LETS is, raadpleeg the LETSystem Design Manual.

Net zoals de fiets een concept is dat niet eigendom is van de Fietsersbond, is het concept LETS niet de eigendom van LETS Vlaanderen vzw. De Fietsersbond kan niet naar eigen goeddunken gaan bepalen wat een fiets is of wie gemachtigd is om te fietsen. Nee, zij heeft de taak op zich genomen om fietsen te promoten en er zo objectief mogelijke informatie over te verstrekken. Net zo zou dat voor LETS Vlaanderen vzw moeten zijn.

Omdat LETS onbekend is bij het grote publiek kon LETS Vlaanderen vzw dit tot nu wel ongehinderd pretenderen dat LETS haar eigen kind is. Het kapen
